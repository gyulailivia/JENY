# A perfektiváló igekötők argumentumszerkezet-változtató hatásairól
## Jelentés és Nyelvhasználat

Összefoglaló: Az igekötők egyik fontos tulajdonsága a perfektiválás, vagyis befejezett aspektusúvá tehetnek igéket. Jelen kutatásomban arra a kérdésre keresek választ, hogyan tudjuk tetten érni az igekötők ezen funkcióját elsősorban pusztán szintaktikai és számítógépes módszereket alkalmazva. Az igekötők perfektiváló hatását korpusz alapján vizsgálom az MNSZ2 (Oravecz-Váradi-Sass 2014) adatai közül válogatva. Kutatásomban öt igekötőt választottam ki (*el*, *át*, *ki*, *meg* és *végig*). Ezen igekötők sokféle igével való összekapcsolódása és az ezen igék igekötő nélküli előfordulásait összehasonlítva állapítom meg, milyen változást okozott az igekötő a mondat argumetumszerkezetében. Ezután aszerint kategorizáltam a vizsgálat igéket, hogy kompozicionális, nem kompozicionális vagy idiomatikus-e az adott igekötő+ige összetétel. Az adatok összehasonlítása után kapott eredményeket K-means klaszterezési módszerrel osztályoztam, majd összevetettem az általam meghatározott kategóriák és a kapott eredmények összességét, így állapítva meg, hogy milyen szintaktikai "kifejezőeszközei" vannak, ha az igekötő perfektiváló funkciót (is) lát el. 

A repozitórium a követező fájlokat tartalmazza:

1. **igekötők+V.xlsx**: ebben a fájlban hat munkalapon található meg, ebből az első öt a kiválasztott 5 igekötőhöz tartozó igék argumentumszerkezeti vektorait, míg az utolsó az igekötő nélküli igék argumentumszerkezeti vektorait tartalmazza. 
2. **perf-besorolás-diff-cluster.xlsx**: ez a táblázat tartalmazza az igekötős és igekötő nélküli igék különbségvektorait, az általam készített besorolást, ami az igék kompozicionalitására és perfektív mivoltára vonatkozik, valamint a K-means klaszterezés eredményeit is.
